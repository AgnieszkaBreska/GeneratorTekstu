Synu, ludzie z zakątków całego świata przeszli już przez naszą wioskę. Poszukują tu rzeczy
nowych, ale choć je znajdują, pozostają ciągle tacy sami. Wchodzą na skarpę obejrzeć zamek i
wydaje im się, że przeszłość była lepsza od teraźniejszości. Czy mają jasne włosy, czy ciemną skórę,
wszyscy są tacy sami jak ludzie z naszej wioski.
- Ale ja nie znam zamków w krainach, z których przybywają - odparł młodzieniec.
- Ludzie ci widząc nasze pola i nasze kobiety powiadają, że chcieliby tu zostać na zawsze - ciągnął
ojciec.
- Chcę zatem poznać ich kobiety i kraje, z których przybyli - powiedział chłopiec. - Gdyż oni nie
zostają tutaj nigdy.
- Ludzie ci mają sakwy wypchane pieniędzmi - dodał jeszcze ojciec. - U nas tylko pasterze mogą
podróżować beztrosko.
- Zostanę więc pasterzem.
Ojciec nie powiedział już nic więcej. Nazajutrz dał mu sakiewkę
